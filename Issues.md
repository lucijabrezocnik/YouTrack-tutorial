# Uporabniške zgodbe in opravila

Vse **uporabniške zgodbe** (ang. User story) in **opravila** (ang. Task) boste dodajali na strani ***Agile boards -> [Project Management Board](./AgileBoards.md#Project-Management-Board)***.

## Uporabniške zgodbe

Kliknite na gumb ***Create (moder gumb na vrhu strani) -> Card***. Zahtevani vnosi:
- naziv uporabniške zgodbe (ID + kratek naziv),
- opis uporabniške zgodbe (lahko tudi naložite specifikacije iz naloge UC specifikacije) in
- tip.

  > :warning: **POZOR:** Preverite, da je nastavljen ```type: User Story```!

<br>

![Dodajanje uporabniških zgodb](/slike/new_userstory.png)

<br>

Drugih podatkov ne spreminjajte. Na tak način dodajte vse uporabniške zgodbe, ki se bodo pojavile v Backlog-u.



<br>

## Opravila

Še vedno ostajate na strani [Project Management Board](./AgileBoards.md#Project-Management-Board), kjer boste dodali tudi opravila. Dodate jih tako, da v Backlog-u pri **posamezni uporabniški zgodbi** kliknete na **ikono +** (če ikona ni vidna, osvežite stran). Zahtevani vnosi:
- naziv opravila (ID + kratek naziv),
- opis opravila,
- tip.

  > :warning: **POZOR:** Preverite, da je nastavljen ```type: Task```!

<br>

![Dodajanje novega opravila](/slike/new_task.png)

<br>

> **Note** YouTrack bo izpisal svarilo, da opravila v tem pogledu niso vidna. To lahko ignorirate, saj bomo taske tu le vpisovali. Pregledovali jih bomo v pogledu project Development.

<br>

## Sprint

Da se pripravite na prvi sprint, v pogledu [Project Management Board](./AgileBoards.md#Project-Management-Board) kliknite na spustni seznam, kjer piše ***Unscheduled***, in izberite opcijo ***New sprint***. Sprint poimenujte (npr. ***Sprint <zaporedna številka Sprinta>***) in obkljukajte opcijo ***Add X unresolved issues from "Unscheduled"***.

Zamenjajte pogled na [Project Development Board](./AgileBoards.md#Project-Development-Board), kjer boste opazili, da se je ustvarila steza za vsako uporabniško zgodbo.

V Backlogu boste videli vsa opravila, ki ste jih prej ustvarili. V prvi Sprint jih dodate tako, da kliknete na **puščico na desni strani kartice opravila**. Opravilo se bo samodejno dodalo na Scrum tablo v stolpec **TODO v stezo uporabniške zgodbe h kateri spada**.

<br>

Dodatno gradivo: [Uradni tutorial - Issues](https://www.jetbrains.com/help/youtrack/server/Issues.html)
